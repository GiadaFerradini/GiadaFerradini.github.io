<!DOCTYPE html>
<html lang="it">
	<head>
		<title>Le Cosmicomiche</title>
		<meta charset= "utf-8">
		<link rel= "stylesheet" href= "Index.css">
        <script src="Recensioni.js"></script>
		<link rel="icon" href="Immagini/Favicon1.png" type="image/png">
	</head>
	<body>
		<a href="index.html"><img class="icona" src="Immagini/Icona3.png"/></a>
		<h1><a href="index.html" id="titolo"> Le Cosmicomiche </a></h1>
		<nav>			
			<ul class="navmen">
				<li> <a href= "Autore.html"> Autore </a> </li>
				<li> <a href= "Fantascienza.html"> Fantascienza </a> </li>
				<li> <a href= "Cronologia.html"> Cronologia </a> </li>
				<li> <a href= "Temi.html"> Temi </a> </li>
				<li> <a href= "Personaggi.html"> Personaggi </a> </li>
				<li> <a href= "TiConZero.html"> Extra </a> </li>
			</ul>
		</nav>
    </body>
    <div class="contenitore">
        <p>
            Ecco qui alcune recensioni uscite su La Stampa, Il Corriere della sera, l'Espresso e altre
            riviste, negli anni immediatamente successivi alla pubblicazione delle Cosmicomiche.
        </p>
    </div>
    
    <div class="contenitorerec">
        <h2> Fantasticherie di Calvino tra nebulose e anni-luce <img class="frecciaGiu" id="estendi1" src="Immagini/FrecciaGiu.png"/></h2>
        <h3> Giorgio Zampa </h3>		
        <div id="zampa">
            <p class="rec">
                Con frequenza sempre maggiore trovano la strada della libreria opere di fantascienza: realizzate secondo formule collaudate, ormai d'obbligo, e di specie ibrida, composte d'elementi eterogenei, difficilmente classificabili
                Al lungo racconto di uno dei padri del nuovo genere, Fred Hoyle, che si è valso della collaborazione di John Elliot: “A come Andromeda” (Feltrinelli), seguono “Esempi di avvenire”, variazioni in chiave fantastico-grottesca di Luigi Vacca, docente di automazione del calcolo (Rizzoli); sempre da Rizzoli è appena apparsa “La Fantarca” di Giuseppe Berto, satira su un viaggio Terra-Saturno compiuto nel 2160 da un gruppo di meridionali, per l'impossibilità di risolvere, sul momento, la Questione del Mezzogiorno. E Italo Calvino presenta le sue Cosmicomiche (Einaudi), un gruppo di racconti per il quale l'etichetta della fantascienza e, in fondo, impropria, ma che probabilmente non avrebbero avuto il carattere che hanno senza l'impiego di alcuni ingredienti specifici.
                I dodici racconti, messi in bocca a un unico personaggio, Qfwfq, scendono negli abissi del passato, attraverso l'uomo arrivano alle fasi aurorali della vita, si spingono anzi sino al buio dell'ante-vita. Ci portano o riportano in dimensioni per le quali i concetti di spazio e di tempo non soccorrono, alla fase in cui le particelle originarie cominciano a vorticare le une intorno alle altre in traiettorie non più casuali. Ancora più indietro nell'indistinto, quando la materia deve ipotizzare se stessa.
                Fantascienza a rovescio, centrata non sull'avvenire, ma in direzione opposta? Si accetti l'indicazione in via provvisoria.
                Almeno quanto la legge di Hubble (sulla velocità delle galassie), le ipotesi più recenti sull'origine della materia, la biologia di Portmann, i risultati delle odierne ricerche astrofisiche, quali appaiono da brevi enunciati in corsivo premessi ad ogni racconto: Calvino fa uso, nelle sue storie, di teorie che ricordano da vicino Darwin e Haeckel, Huxley e magari padre Secchi. La legge filogenetica, secondo la quale lo sviluppo di un individuo è la ricapitolazione degli individui precedenti (l'ontogenesi riassume la filogenesi), serpeggia da un capo all'altro di queste Cosmicomiche; Qfwfq, il protagonista già rammentato, la rivive nella maniera cui fa riferimento esplicito il titolo del libro: da burlone.
                Può la mente pensarsi secondo categorie che non possiede? È possibile ragionare in termini spazio-temporali, parlare di linea, di anno, di alto e basso, di segno, di velocità,di quiete riferendosi a miliardi d'anni fa? Qfwfq non si pone nemmeno il problema.Tranquillo, con l'indulgenza, la bonarietà cui le sue esperienze quasi direi che lo obbligano, il personaggio parla non soltanto di sé, ma di zii, di gemelli, di nonne e di mogli, vagheggia creature innamorate, evanescenti, vibranti, capricciose come farfalle, si muove a suo agio tra anni-luce, neutroni, nebulose, ultravioletti, gasteropodi e dinosauri, fornito di un buon senso quasi contadino.
                Racconta episodi di cosmogonia con puntiglio ed esattezza, quasi avesse assistito ai fatti. Il processo di solidificazione della ipotetica nebulosa originaria, con l'apparizione del primo river-bero solare, è descritto, press'a poco, come la cottura di un enorme flan mentre la famiglia segue preoccupata l'evento e i bimbi ne combinano di tutti i colori. Gli argomenti addotti per semplificare la teoria di Edwin P. Hubble sulla concentrazione, in un punto unico della materia, prima che questa cominciasse a espandersi nello spazio, è come se uno li avesse sentiti in quelle riunioni che fanno i ragazzi sotto l'ombrellone,quando non possono fare il bagno, mentre parla uno zio mattacchione.
                Lo zio, ovvero Qfwfq, semplifica molto, moltissimo; non ama, come si dice, confondersi, dubbio, verifica, argomentazione non sono affar suo. Le tavole a colori di certe riviste americane, Life, tanto per non fare nomi, sull'origine dell'universo e della vita; documentari di Walt Disney; pellicole di fantascienza: si capisce che non soltanto la preparazione scientifica, ma le risorse epiche del narratore attingono a quelle fonti. Il lavoro di conversione di cotesti materiali visivi in narrativa è compiuto con un'abilità straordinaria; l'effetto che ne risulta è non di rado gradevole: i suoi limiti, tuttavia, sono anche troppo evidenti.
                Per fortuna Qfwfq non si ferma all'illustrazione di teorie fisiche; si direbbe, anzi, che a suo agio veramente si trovi quando tocca altri temi. Un essere di una nuova specie ha conservato la struttura psichica del dinosauro. Crede di essere un mostro immane, crestato e semirampante; quando l'esperienza gli prova il contrario, si sente finito, incapace di essere la creatura di una volta, e non ancora pronto a entrare in una nuova ipotesi di vita.
                Un pesce prozio di Qfwfq,giovane, si ostina a non abbandonare l'acqua, per tentare la grande avventura sulla terra.
                In là con gli anni non vuole saperne di famiglia, disprezzai parenti terragni: qual è la dolorosa sorpresa del nipote il giorno in cui la diletta LII, creatura che sembra da sempre figlia dell'aria, decide di accompagnarsi al pesce solitario, e torna nelle acque originarie.
                In questi racconti il Calvino fantastico, l'animalista e botanico dalle libere, fredde e pure intimamente vibranti invenzioni, torna a dare il meglio di sé, evitando effetti troppo facili, descrizioni fini a se stesse, cadute (fin dove riesce) di tono e di gusto.
                Dà una ragione a un libro che rischia, senza queste pagine, di sembrare una raccolta di esercizi di penna. </br>
                
                “La Stampa”, 24 novembre 1965
            </p>
        </div>
    </div>

    <div class="contenitorerec">
        <h2> È fantascientifico ma alla rovescia <img class="frecciaGiu" id="estendi2" src="Immagini/FrecciaGiu.png"/></h2>		
        <h3> Eugenio Montale </h3>		
        <div id="montale">
            <p class="rec">
                Secondo la nota regola di Hörbiger, che conta nel mondo numerosi fedeli, ad ogni ciclo di non so quante migliaia di secoli un pianeta, una luna, viene a scacciarsi contro la Terra. I pochi superstiti della catastrofe tornano a riprodursi rapidamente e di inizia, di pari passo, una nuova era geologica. 
                Diversa è invece L'ipotesi di un forse immaginario George H.Darwin citato da Italo Calvino nel suo nuovo libro Le Cosmicomiche (Einaudi). 
                In tempi lontanissimi la Luna sarebbe stata molto vicina alla Terra; «furono le maree che a poco a poco la spinsero lontano: le maree che lei, Luna, provoca nelle acque terrestri e in cui la Terra perde lentamente energia». 
                La Luna vista «a pelo», come la faccia di un enorme cocomero, è stata raggiunta più volte da alcuni esseri rizzatisi su una scala; raggiunta e poi abbandonata buttandosi a nuoto nell'aria. 
                Un giorno però la Luna cominciò a discostarsi portando con sé la signora Vhd Vhd, da allora non più raggiungibile. 
                Testimone oculare della faccenda è il patriarca Qfwfq vivente nel cosmo fin dall'inizio della nebulosa che poi si condensò nelle varie galassie, e cioè in piena coincidenza con i fatti registrati dai primi versetti della Genesi.
                Fantascientifico alla rovescia, proiettato cioè verso il più oscuro passato e non verso le conquiste della scienza futura, Calvino immagina che in tempi in cui non era né luce né aria né suono o parola, e nemmeno alcuna forma di vita biologica, esistessero esseri come noi, viventi e parlanti e diversi da noi solo perché privi affatto di nome e di stato civile. 
                Esseri materiali, dunque, ma anche del tutto immateriali perché stando ai calco-li di un non meglio identificato Edwin P. Hubble «si può stabilire il momento in cui tutta la materia dell'universo era concentrata in un punto solo», con la conseguenza che tutti i viventi coincidevano pur essendo differenziati e la donna addetta alle pulizie non aveva nulla da fare, nemmeno spolverare perché dentro un punto non può entrare nemmeno un granello di polvere. 
                Questi personaggi pensano che la materia dopo avere raggiunto il massimo della rarefazione dovrà ritornare a condensarsi e che quindi un giomo si ritroveranno tutti li, anche il signor Pber Pber attualmente venditore di materie plastiche a Pavia.
                Memorabili imprese ha compiuto il nominato Qfwfq: ha tracciato un segno nello spazio, attendendo poi migliaia di millenni il momento favorevole per ritrovarlo quando il moto della sua galassia lo abbia per così dire "doppiato", dando così luogo al primo fatto che potrebbe dirsi storico; è stato dinosauro viaggiante in incognito quando la sua specie era già estinta; ha giocato alle bilie con nascenti atomi di idrogeno; un suo avo è stato il Nestore dei pesci d'acqua dolce, feroce tradizionalista affezionato alla sua pozzanghera in tempi progressisti, quando glia altri pesci, trasformatesi in zampe le loro pinne, stavano mutandosi in rettili. Anche più patetica la sorte del ricordato patriarca, quand'egli ricorda la sua vita di mollusco, di gasteropode, intento a scernere la sostanza che si concreterà poi in una splendida, variegata conchiglia. Ma per quali occhi, se egli era cieco? 
                Forse sono stati i colori che hanno prodotto la formazione degli occhi che dovranno vederli: in casi simili l'effetto genera la sua causa e tutto l'universo è un immenso contesto di fatti che si implicano a vicenda e in cui non ha senso parlare di tempo e di spazio, di prima e di dopo.
                È questo il più bello dei dodici racconti, quello in cui il gioco intellettuale si avvicina di più alle illuminazioni della poesia. Viene fatto di pensare a Borges come una delle probabili letture di Calvino: ma il raffronto cade subito se si pensa che lo scrittore argentino lavora su pretesti e paradossi di cultura mentre Calvino svolge qui ipotesi astratte e surreali, allargando così, ma anche svuotando, il campo delle sue osservazioni. 
                Resta da lodare l'efficacia stilistica di Calvino, il suo così prudente e misurato impiego del "parlato" e la lucida intelligenza di uno scrittore che sta trincerandosi deliberatamente (ma forse non per sempre) in un suo fortilizio di disimpegno e di "inappartenenza", proprio oggi, in una stagione in cui una problematica d'accatto potrebbe dargli una notorietà magari immeritata ed effimera, ma non per questo meno desiderata da altri autori della sua generazione.  </br>
                
                “Corriere della sera”, 5 dicembre 1965
                
            </p>
        </div>
    </div>

    <div class="contenitorerec">
        <h2> Cosmologia domestica di Italo Calvino <img class="frecciaGiu" id="estendi3" src="Immagini/FrecciaGiu.png"/></h2>		
        <h3> Paolo Milano </h3>		
        <div id="milano">
            <p class="rec">
                Nella nota della settimana scorsa, si è qui parlato, anzi sparlato, di fantascienza: etichetta sotto la quale un bibliotecario a corto di risorse, o un recensore di poca attenzione, classifiche-rebbero, non foss'altro che per il titolo, la “novità" di Italo Calvino, dodici novelle chiamate tutte insieme Le Cosmicomiche. Ma come già notato da parecchi, l'inclusione nel genere richiederebbe un tal numero di riserve da sconsigliarla addirittura.
                Calvino, in questi suoi racconti, non anticipa alcun futuro, bensì fantastica su un passato infinitamente remoto. Scavalcata la storia e appena sfiorando la preistoria dell'homo sapiens, egli ci precipita a ritroso nelle cosmogonie primeve, i miliardi di anni o anni-luce che precedettero la comparsa della vita animale, nell'universo in combustione delle galassie nascenti o, ancora più indietro, in quell'ineffabile vuoto senza spazio né tempo che stava per stillare il mistero della materia.
                Ci si potrebbe attendere che questa esplorazione fantastica ci offrisse uno spaesamento assoluto nell'anteumano o protoumano, là dove nessuno dei, metri a noi familiari potesse applicarsi minimamente. Volendosi ancora una volta úmorista, Calvino ha invece impostato la sua operazione letteraria nel senso contrario. La materia di queste avventure cosmologiche (o darwiniane, come alcune più tarde) non è tanto distanziata quanto resa vicina e domestica, descritta com'è da un narratore bonario, protagonista di ciascuna delle dodici vicende, il quale non esita a parlare di ripicche in famiglia, di gelosie amorose e, una volta, di tagliatelle.
                L'essere in questione, opportunamente designato con l'impronunciabile sigla Qfwfq (sebbene funga da personaggio, non si può certo dirlo una persona), si presenta come un testimone e partecipe di tutte le rivoluzioni o mutazioni suddette. Poiché ha assistito alla solidificazione delle nebulose come all'estinzione dei dinosauri e al passaggio dei primi vertebra all'asciutto, Qfwfq, vecchio come l'universo, deve essere stato, via via, atomo e girino, mollusco e ominide; o meglio, come suggerisce il risvolto editoriale, egli non è veramente che: «una voce, un punto di vista, un occhio (o un ammicco) umano».
                Quel che conta è dunque lo sguardo di Qfwfq, ossia il giudizio da lui «proiettato»,di racconto in racconto, «sulla realtà di un mondo che pare sempre più refrattario alla parola e allimmagine» .Ma qui la cosa si complica. Le Cosmicomiche non hanno una vera unità, anzi presentano grosse ineguaglianze di tono e di gusto, di fantasia e di scrittura, di peso e di valore; così che l'unico modo di riferirne con una certa giustizia è spartirle in tre o quattro gruppi distinti.
                Un primo mazzetto di racconti ("La distanza della Luna","Lo zio acquatico", "I Dinosauri"), ci riportano al clima arguto del Calvino del "contes philosophiques" (quello dei visconti dimezzati, dei baroni rampanti e dei cavalieri inesistenti), anche perché i loro personaggi sono giocosamente paraumani e l'ambiente è meno lontano nel tempo. Il più gustoso di questi è il racconto “Lo zio acquatico", con la sua storia dell'anfibia LIl che diserta le rischiose novità della vita su terraferma, dietro il richiamo marino di uno zio-pesce cocciutamente miso-neista. I racconti di questo tipo sono fini, ma la loro carica di idee e peripezie resta lievemente inferiore al fabbisogno creativo di ciascuno di essi, come invece non accadeva nel bel trittico calviniano.
                II motivo del misoneismo (un po' facile in bocca a una vecchia nonna che, quando l'universo fluido si fa più denso, rimpiange l'epoca della luminosità diffusa), torna in un racconto, “Sul far del giorno”, il quale fa gruppo con due altri (“Tutto in un punto” e “Giuochi senza fine”) a mio avviso i più deboli della raccolta. Qui la comicità di Calvino scade al livello dell'anacronismo  appena divertente, e della sottintesa massima “Tutto il mondo è paese dacché galassia è galassia", quella, per intenderci, a cui borghesemente si ispira, mettiamo, II Thornton Wilder di “The Skin of our Teeth” (La famiglia Antropus).
                Ci sono infine le prove di grande impegno. Questi racconti, come si direbbe in laboratorio, di livello ottimo, a me paiono almeno quattro: “Un segno nello spazio”, “Senza colori", “Gli anni-luce" e “La spirale". Tutti ci riportano ad ere abissalmente lontane; tutti, nel colore stilistico, sono variazioni monocrome, come altrettante tele di Mark Rothko; e tutti si imperniano su un tema di ironia metafisica.
                In “Senza colori", il pianeta Terra è colto nel punto in cui, dal suo compatto grigiore lunare, si sprigionano le prime note di colore. Qfwfq se ne esalta, mentre la ragazza Ayl ne rifugge: «Mentre io smaniavo di strappare dalle cose vibrazioni sconosciute, lei voleva ridurre ogni cosa all'al di là incolore della loro ultima sostanza». Fedele al suo ormai impraticabile culto della "bellezza grigia", Ayl si chiude nelle viscere della Terra . Sostenuto da una fine scrittura, il racconto ha una suggestione iridata, che scintilla anche nel ricordo.
                Ma il pezzo felicissimo di questo gruppo è forse l'ultimo. "La spirale" del titolo è la mirabile conchiglia che certi molluschi secernono, a coloratura striata e a simmetria raggiata: mirabile solo ai nostri occhi, però, giacché quei gasteropodi, che di tutto hanno una percezione molto vaga, non la vedono né la godono. Qui l'affascinante tema è quello della bellezza non vista, o vista da altri. O anche più a fondo, della misteriosa dissociazione tra chi fornisce l'immagine e chi è in grado di coglierne lo splendore: come se, nel tragitto dell'evoluzione biologica, quell'opaca tessitura dei molluschi (il loro cieco modo di esprimersi), mirasse già da mille secoli ad essere un giorno riflessa nella rètina dell'occhio umano.
                Nel bei racconti di cui sto dicendo, la comicità che vi serpeggia tuttavia nelle battute di Qfwfq, fa un po' la parte dell'in-trusa, minando la felicità descrittiva e smussando gli interrogativi pungenti: come se l'autore sfuggisse di continuo alle questioni di fondo, lungo la tangente dell'arguzia. Il che ci conduce al punto problematico: che cosa significano, nel loro insieme, Le Cosmicomiche?
                Mi prendo l'arbitrio di immaginare che, alla domanda, Italo Calvino risponderebbe pressappoco così: «Innanzi tutto, l'ambiente fantastico di questi racconti mi ha fornito un solido terreno d'evasione dagli acquitrini del realismo. Descrivere l'inimmaginabile, l'ho trovato un compito bellissimo. In alcuni racconti, mi sono divertito a ironizzare sull'irriducibile “fondo casalingo” della vita universa, e qui può darsi ch'io sia scivolato in qualche difetto di gusto. 
                Perciò, se qualcuno definisse i più scherzosi di questi racconti «favolette morali su scenografia cosmogonica», la malignità non mi offenderebbe. Ma in altri, sono certo di aver gettato la sonda notevolmente più a fondo. Volendo dire, che cosa? Lo deciderà chi mi legge. 
                Se ti fa piacere, dì pure che mi ha attratto una certa, parentela fra il caos odierno e il caos primigenio (se non sbaglio, è questo uno dei temi anche di Finnegans Wake). Aggiungo che sto scrivendo altre “Cosmicomiche": fra l'altro, per scoprire che cosa ulteriormente penso e intendo dire». Se questa dichiarazione immaginaria risultasse per caso veridica, se ne potrebbe concludere che Le Cosmicomiche sono una nuova, attraente puntata di “notizie sul silenzio” di Italo Calvino.  </br>
                
                “L’Espresso”, 12 dicembre 1965
                
        </div>
    </div>

    <div class="contenitorerec">
        <h2> Le spietate favole dell'uomo d'oggi <img class="frecciaGiu" id="estendi4" src="Immagini/FrecciaGiu.png"/></h2>		
        <h3> Carlo Bo </h3>		
        <div id="bo">
            <p class="rec">
                Il lettore che abbia appena finito di leggere con crescente stupore e sincera ammirazione le Cosmicomiche di Calvino (editore Einaudi) non può fare a meno di porsi una domanda inquietante a proposito dell'evoluzione dello scrittore e del valore simbolico del libro. Nulla da eccepire sulla sapienza assoluta dell'artista, sulla forza e l'esattezza della sua prosa. Oggi nessuno sembra dotato come Calvino di queste ragioni d'invenzione pratica e il libro rappresenta qualcosa di più di una scommessa vinta o di una prova di abilità, eppure resta sempre quella domanda: perché nel giro di venť'anni Calvino è approdato a questo tipo di letteratura, che cosa c'è alla base di queste sue nuove soluzioni? La risposta non può prescindere da quelli che sono gli atteggiamenti e le posizioni del critico, quali si possono desumere dai saggi pubblicati in questi ultimi anni e, tanto meno, dalle scelte, dal comportamento dello scrittore che ha preferito restare nell'ambito dell'attesa e non intervenire più direttamente nelle nuove polemiche. Non sono cose separate o diverse fra di loro, in quanto scelte, atteggiamenti, soluzioni critiche sono collegati chiaramente con il tipo di letteratura esercitato con tanto spirito di conseguenza.
                Chi si accontentasse dei risultati apparenti potrebbe concludere che Calvino è vittima di una sorta di abdicazione nei confronti della realtà, almeno come l'aveva vista e interrogata venť'anni fa, al momento delle prime prove, ma non sarebbe nel giusto. Pensare che lo scrittore si sia rivolto verso la favola e la composizione immaginaria del mondo per stanchezza o per protesta non è, dunque, legittimo, mentre sembra più giusto pensare che questa forma d'invenzione corrisponda a del le intenzioni più complesse, Più profonde, per cui la realtà non è evitata ma confrontata, esaminata a una luce storica. Il discorso potrà sembrare a prima vista gratuito e magari contraddetto dal distacco a cui Calvino è rimasto fedele negli ultimi anni ma se lo innestiamo sul corpo intero delle sue esperienze letterarie questo carattere della complessità,questo dato delle maggiori implicazioni non potrà sfuggire all'osservatore disinteressato e libero. Ed è sempre su questa strada che, alla fine,si rischia di raggiungere una risposta abbastanza soddisfacente alla famosa domanda: Calvino in questo modo non evita né annulla le sue responsabilità, ma, al contrario, finisce di assumerle in un modo più completo e criticamente sicuro. Ciò che prima era il piccolo campo delle osservazioni personali, anche se originate da crudeli ragioni del tempo, oggi non sopporterebbe più applicazioni così forti, dotate di una intensità di corrente fuori del normale.
                Così la materia stessa dell'indagine non si polverizza nell'invenzione favolosa ma acquista una nuova dimensione. 
                In parole povere, se il giuoco di Calvino sembra soddisfare esclusivamente il quadro delle ipotesi, in effetti egli mira sempre all'uomo, e alla sua storia, o se si intende insistere sul dato dell'ipotesi, ebbene tali ipotesi partono dagli stadi iniziali o, a volte, addirittura da quelli inferiori del regno animale. Resterebbe da fissare la qualità e la forza della lezione che lo scrittore finisce con l'im-porre al suo lettore ma a noi sembra che per il momento la cosa importante da registrare sia questo allargamento, questo biso-gno di approfondimento, mascherato quasi sempre da irrigidimento o perfino da rottura dell'ispirazione libera.
                Dal punto di vista della tradizione, non c'è dubbio che questo Calvino si riallaccia al grande Voltaire delle favole umane ed è proprio su questo punto che andrebbe rivista, caso mai, tutta la precedente critica che, per forza di cose, spostava l'accento su quanto c'era di più immediato e di più urgente nella realtà esaminata. Sempre per queste ragioni conviene aggiungere che l'evoluzione dell'ultimo Calvino rientra fino a un certo punto nel libro delle favole che scrittori d'oggi hanno riscoperto con fervore e pensano di arricchire. 
                Per Calvino si tratta di realtà provocata, ridotta sotto altri schemi mentre per gli altri la scelta sembra rispondere piuttosto a un desiderio di vacanza e a un sistema più semplice di travestimenti. Per esempio, se lo stesso lettore che ha appena finito di porsi queste domande a proposito del Calvino delle Cosmicomiche, prende a leggere La Fantarca di Berto (editore Rizzoli) non può fare a meno di stabilire due ordini diversi di favola e di riportare il giuoco del Berto su quello che è il suo terreno normale dello sfogo e della protesta. Del resto, Berto parla chiaramente di divertimento, pur lasciando in evidenza i rapporti che legano la sua storia alle radici del nostro tempo.
                Resta il problema più difficile di carattere generale e che riguarda l'interpretazione da dare a questo ritorno in forze della fantasia. Nell'annata passata gli stessi libri di Parise e di Volponi non sfuggivano a questa identificazione,soltanto si differenziavano per il grado di saldatura che operavano fra realtà e favola. Se fossimo autorizzati a fare dei riferimenti illustri, varrebbe la pena di riprendere il discorso sulla verità artistica che De Vigny faceva a proposito di Cinq-Mars e sull'opportunità di correggere la realtà con delle applicazioni di «superumanità». 
                Ma probabilmente gli scrittori d'oggi non sono più in grado di credere a queste forme di esaltazione generale, di trasformazione del personaggio in eroe ed è per questo che si arrestano sulla sponda delle proposte molto timide e prudenti per riportare alla memoria l'immagine di un altro uomo (in Parise sarebbe il contrario del «padrone, in Volponi sarebbe lo stesso «pazzo per gli altri»).
                Quel che è certo è che la realtà pura o intenzionale non soddisfa più e deve essere integrata. Abbiamo visto che razza di processo spietato e sottile faccia l'ultimo Calvino o che salto imponga il Berto della Fantarca. 
                Non è neppure da dire che que-sti scrittori dimostrino una vera e propria sfiducia nei confronti dell'uomo della realtà, anzi è forse più esatto dire che sono mossi dalla preoccupazione di conoscerne meglio i confini e gli agganci e che l'attuale ricorso alla favola diretta e indiretta è soltanto un dato di maggior scrupolo. 
                Certo è che si tratta di fantasia diretta e anche quando sembra sfiorare l'allucinazione riesce a contare sempre i suoi passi e a dire soltanto delle cose provate. La lezione di Calvino da questo punto di vista è straordinaria: più sale verso le nuvole, più diventa lucido e spietato con se stesso.  </br>
                
                “L’Europeo”, 20 gennaio 1966
                
            </p>
        </div>
    </div>

    <div class="contenitorerec">
        <h2> Il vecchio Qfwfq <img class="frecciaGiu" id="estendi5" src="Immagini/FrecciaGiu.png"/></h2>		
        <h3> Oreste del Buono </h3>		
        <div id="delbuono">
            <p class="rec">
                Tempi duri, lo sappiamo tutti, per i fumetti. É vero, ne escono raccolte in edizioni di lusso, se ne parla a destra e a sinistra, se ne interessano persino in sterminati trattati i professori di filosofia e di sociologia. Ma noi lo diciamo appunto per questo, che i tempi sono duri. Il nostro amato genere, o sottogenere, o quel che volete, è chiamato a superare l'usura di tanti discorsi fatti e strafatti da coloro cui i fumetti non piacciono, non interessano, non dicono in definitiva nulla, ma offrono semplicemente l'occasione di mostrarsi alla moda, di far sfoggio di spregiudicatezza e cultura, di legare il proprio nome a un fenomeno del momento. 
                Gente che ha sempre l'aria di compiere un atto di grande audacia e di superiore degnazione a curvarsi su Krazy Kat o Charlie Brown, su Pogo o B.C., per emettere memorabili sentenze, gente che, comunque, non manca di addensare sui fumetti di qualsiasi tipo cupe condanne, turpi calunnie, velenose insinuazioni. È anche per questo che siamo lieti di segnalare proprio qui su Linus il caso di uno scrittore italiano che ha saputo avvicinarsi ai fumetti senza sussiego e malafede, con effettivo interesse e divertimento. Lo scrittore è Italo Calvino, e non da oggi certo lo consideriamo il migliore della leva letteraria succeduta a quella di Moravia, Vittorini e Pavese. Nato alla narrativa nell'immediato dopoguerra, Calvino è stato uno degli alfieri, se non l'alfiere in assoluto, del movimento giovanile che abbastanza impropriamente è stato detto neorealismo. Ma le sue concitate storie di partigiani e irregolari vari non avevano mai la Iutulenza, l'opacità, la imprecisione di quelle degli altri neorealisti, letterari e anche
                Cinematografici,avevano il gusto, l'estro, l'amabilità delle favole. E alla trascrizione delle favole di tutti i paesi,Calvino ha successivamente dedicato un grosso volume, una trascrizione che era già rielaborazione, anzi una reinvenzione.
                Il passo seguente non poteva essere che la creazione di favole proprie: così, mentre le illusioni politiche che avevano ispirato, sostenuto, puntellato il neorealismo svanivano tra guerra fredda e calda, tra Berlino e Corea, Calvino ha varato i suoi visconti dimezzati, i suoi baroni rampanti, i suoi cavalieri inesistenti. Un esperimento che ha avuto un gran successo. Ma Calvino, fortunatamente per lui autore e per noi lettori, è dotato di grande capacità autocritica, non è mai disposto a dormir sugli allori. Così ha provato, con ottimi risultati, a tornare al realismo, per dare un ritratto più diretto delle vicende dei nostri giorni, ci ha parlato della speculazione edilizia o della giornata di uno scrutatore, raccontando dubbi e incertezze comuni a molti in un tono nuovo per lui, più grigio e accorato. E,tuttavia, ora ci si presenta con un nuovo tentativo, un tentativo in cui la agilità del suo neo-realismo, la vivacità della sua favolistica, l'acutezza del suo realismo si fondono suggestivamente.
                II libro che vi segnaliamo ha un legame piuttosto chiaro con i fumetti, ma non è un trattato sui fumetti. È,invece, una raccolta di racconti, e di bellissimi racconti, che in parte s'ispirano ai fumetti. 
                Proprio ai fumetti che Linus offre ai suoi lettori. Calvino non è un filosofo, né un sociologo, è un artista, uno dei pochi, dei pochissimi che possediamo in campo letterario e, dunque, il fatto ci pare da sottolineare più e più volte. 
                I racconti che figurano sotto il titolo Le Cosmicomiche (Einaudi editore) sono tutti resi da un certo Qfwfq, di cui più che il nome impronunciabile, ma graficamente riconoscibilissimo, non si sa davvero molto. E non perché lui non dia notizie, anzi perché ne dà persino troppe. 
                Questo Qfwfq, infatti, è uno smodato chiacchierone, e crediamo anche in certa misura un fanfarone. È possibile che non si riesca a parlare di qualsiasi cosa abbia a che fare con l'universo e l'evoluzione, senza che lui salti fuori a dire che a quei tempi c'era, che è stato protagonista o almeno testimone di rilievo?
                Ad esempio, la luna un tempo era più vicina alla terra.
                《Lo so bene!» esclama il vecchio Qfwfq, «voi non ve ne potete ricordare ma io sì. 
                L'avevamo sempre addosso, la Luna, smisurata...》. Qfwfq non è neppure detto che sia un uomo, ma con qualche probabilità lo possiamo considerare tale dal momento in cui il genere umano comincia a esserci.Come uomo Qfwfq è molto vicino a B.C., 
                Calvino dimostra di apprezzare l'improntitudine e la grazia dei cavernicoli di Johnny Hart. 
                Ma Qfwfq non rivela di essere stato soltanto uomo, è stato tutto, ad esempio, dinosauro, e nei suoi ragionamenti di dinosauro è forse più vicino a Pogo, ha l'implacabilità di speculare assurdamente, a orecchio, degli animali di Walt Kelly.《Allora a essere dinosauro si aveva la coscienza di essere nel giusto, e ci si faceva rispettare...》. 
                Naturalmente, dietro le Cosmicomiche non ci sono solo i fumetti, Samuel Beckett, ad esempio, è uno dei suggeritori migliori e ascoltati: come i cavernicoli di Hart e gli animali di Kelly, le larve di Beckett possono proporsi ad antenati di Qfwfq che è tutto e nulla, un ammiccare umano nella storia e nella preistoria, nel passato e nel futuro del mondo. 
                Il risultato è un libro originale e avvincente, un libro in cui Calvino sfrutta liberamente tutte le sue risorse. Ci auguriamo, dunque, che le Cosmicomiche continuino; che lo scrittore mandi avanti la sua serie.   </br>
                
                “Linus”, gennaio 1966
                
            </p>
        </div>
    </div>

   

</html>